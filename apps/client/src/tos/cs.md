# Podmínky používání služby
## **zbav-se.me**

*Účinné od: **12. 10. 2025***

*Verze: **1.0-alfa***

*Dokument: **Podmínky používání (Terms of Service)***

> Chceme být fér a srozumitelní - tyto podmínky kopírují základní právní závazky a zvyklosti při použití online tržiště. Žádné
> jiné záludnosti zde nehledejte.

---

## 1) Kdo jsme
Provozovatel: **Marek Hanzal, IČ 87911418**  
Kontakt: **marek.hanzal@icloud.com**.  

---

## 2) Co děláme
**zbav-se.me** je online služba pro rychlé vytváření a prohlížení inzerátů mezi uživateli (C2C).

_Nejsme kupující ani prodávající - poskytujeme pouze prostor a nástroje._

---

## 3) Stav služby – alfa
Jsme v **rané fázi**. Funkce se budou často měnit a rozšiřovat, dokud nedosáhneme stabilního stavu, včetně zpětné
vazby od vás jako uživatelů.

Data mohou být smazána a služba může být dočasně nedostupná. **Nedáváme záruku dostupnosti ani zachování obsahu.**

Stabilita z hlediska technického zázemí je ovšem velmi vysoká.

---

## 4) Účet a přístup
- K registraci používáme **e‑mail** a **heslo**
- **Heslo si chraň** a nesdílej ho. Za aktivity na svém účtu odpovídáš ty
- Z bezpečnostních důvodů můžeme účet dočasně omezit (např. při podezření na zneužití)
- Služba je určena osobám **starším 16 let**

---

## 5) Pravidla používání
Buď slušný člověk a jednej v souladu se zákonem. Konkrétně:
- **Smíš** nahrávat fotky a popisy k inzerátům a používat službu obvyklým způsobem
- **Nesmíš** porušovat zákony, cizí práva (autorská, osobnostní), šířit spam, malware, pornografii, nenávist či obsah ohrožující bezpečnost
- Můžeme **odstranit** obsah porušující pravidla/zákon a **omezit** nebo **zrušit** účet při závažném či opakovaném porušování

---

## 6) Obsah uživatelů a licence
- **Vlastnictví**: Fotky a texty zůstávají tvoje
- **Licence pro provoz**: Uděluješ nám nevýhradní, celosvětovou a bezplatnou licenci tvůj obsah **hostovat, ukládat, kopírovat a zobrazovat** v souvislosti s provozem služby (včetně doručování přes CDN). Tuto licenci můžeš ukončit smazáním obsahu; technické kopie mohou krátce přetrvat v cache
- **Veřejnost**: Fotky u inzerátů jsou **veřejně dostupné** v rámci aplikace. Zvaž, co nahráváš

---

## 7) Infrastruktura a technické zázemí
- **Aplikace**: primárně hostovaná na **Vercelu**
- **Databáze**: **Neon**
- **CDN a fotky**: **Bunny.net** (CDN + úložiště)
- **Napovídání adres**: **Geoapify**

**Poznámka**
> Jelikož cílem služby je Evropa, celá infrastruktura (ideálně) nachází ve Frankfurtu v Německu. Tam jsou umístěná veškerá data, jinde po světě není důvod je obecně posílat, nicméně i to se může stát, pokud se některá z částí infrastruktury tak rozhodne a nedá nám na výběr (občas vynutí např. Ameriku).
> Ve zkratce: data jinde než v Evropě nebo přinejhorším v Americe nebudou

---

## 8) Data účtu a lokality (stručně, bez zásad)
- **Ukládáme pouze**: tvůj **e‑mail** a **heslo** (bezpečně, netřeba se bát)
- **Lokalita inzerátu** je zobecněná, nikdy nebereme přesnou polohu - smyslem je spojit lidi z města/regionu, nikoli z přesné adresy (tato domluva je už na samotných uživatelích)
- K doručování obrázků používáme **Bunny.net** (CDN), kde jsou fotky polo-veřejně dostupné pod URL - obecně bezpečné, jelikož není možné přímo uhádnout jednotlivé adresy
- Podrobná pravidla zpracování osobních údajů řeší samostatné **Zásady ochrany osobních údajů**.

---

## 9) Cookies
Používáme pouze **nezbytné** cookies pro přihlášení a běh aplikace. Tato aplikace _nepoužívá_ žádné analytiky třetích stran, jelikož sami jsme proti těmto praktikám prodávání dat uživatelů; vše držíme maximálně transparentně.

---

## 10) Dostupnost, údržba a změny
- Službu poskytujeme **„tak jak je“**. Může obsahovat chyby, být nedostupná nebo se měnit bez předchozího oznámení
- Vyhrazujeme si právo **měnit, pozastavit nebo ukončit** službu nebo její části

---

## 11) Odpovědnost
- Neodpovídáme za **nepřímé** škody, ušlý zisk, ztrátu dat ani škody způsobené třetími stranami
- Za obsah inzerátů odpovídá **uživatel, který je zveřejnil**
- Nic z výše uvedeného nevylučuje odpovědnost, kterou podle práva vyloučit nelze

---

## 12) Zrušení účtu a odstranění obsahu
Účet můžeš **kdykoli** zrušit. Můžeme zrušit nebo pozastavit účet porušující pravidla či zákon. Některé technické kopie obsahu mohou krátce přetrvat v cache CDN.

---

## 13) Změny podmínek
Tyto podmínky můžeme měnit. **Podstatné změny** oznámíme v aplikaci nebo e‑mailem. Pokračováním v používání služby bereš změny na vědomí.

---

## 14) Právo a řešení sporů
Tyto podmínky se řídí právem **České republiky**. Spory se budeme snažit řešit smírně; pokud to nepůjde, u příslušného soudu v ČR.

---

## 15) AI a automatizované zpracování
- Služba **neodesílá** tvůj obsah (texty, fotky, metadata) žádným AI službám třetích stran a **nezpracovává** ho pomocí umělé inteligence (včetně modelů strojového učení)
- Nepoužíváme **profilování** ani **automatizované rozhodování**, které by vůči tobě mělo právní účinky nebo se tě obdobně významně dotýkalo
- Pokud by se to v budoucnu změnilo, promítneme to do těchto Podmínek a do Zásad ochrany osobních údajů a vyžádáme si tvůj souhlas, bude‑li to potřeba

---

### Rychlé shrnutí (neprávně závazné)
- **Alfa**: věci se mohou měnit a mizet
- U nás je uložen jen **e‑mail** a **zpracované heslo**
- Fotky jsou polo-veřejně doručované přes **Bunny CDN**
- **Lokalita inzerátu** je zobecněná
- Back‑end běží na **Vercelu + Neon**, obrázky na **Bunny**, adresy napovídá **Geoapify**
