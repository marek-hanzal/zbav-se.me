# Podmínky používání služby
## **zbav-se.me**

*Účinné od: **12. 10. 2025***

*Verze: **1.0-alfa***

*Dokument: **Podmínky používání (Terms of Service)***

> Chceme být fér a srozumitelní – tyto podmínky kopírují základní právní závazky a zvyklosti při použití online tržiště. Žádné jiné záludnosti zde nehledejte.

---

## 1) Kdo jsme
Provozovatel: **Marek Hanzal, IČ 87911418**  
Kontakt: **marek.hanzal@icloud.com**.

---

## 2) Co děláme
**zbav-se.me** je online služba pro rychlé vytváření a prohlížení inzerátů mezi uživateli (C2C).

_Nejsme kupující ani prodávající – poskytujeme pouze prostor a nástroje._

---

## 3) Stav služby – alfa
Jsme v **rané fázi**. Funkce se budou často měnit a rozšiřovat, dokud nedosáhneme stabilního stavu, včetně zpětné vazby od vás jako uživatelů.

Data mohou být smazána a služba může být dočasně nedostupná. **Nedáváme záruku dostupnosti ani zachování obsahu.**

Stabilita z hlediska technického zázemí je ovšem velmi vysoká.

---

## 4) Účet, věk a přístup
- K registraci používáme **e‑mail** a **heslo**.  
- **Heslo si chraň** a nesdílej ho. Za aktivity na svém účtu odpovídáš ty.  
- **Věkové omezení:**  
  - Služba je určena osobám **15+** (v souladu s českým GDPR pro on‑line služby).  
  - Osoby **mladší 15 let** službu používat nesmí.  
  - Osoby **15–17 let** mohou službu používat jen v rozsahu přiměřeném jejich věku. **Vkládání inzerátů a uzavírání kupních smluv** (prodej) je vyhrazeno osobám **18+** nebo nezletilým **pouze se souhlasem / v zastoupení zákonného zástupce**. Můžeme vyžádat **ověření věku** a do doby ověření omezit funkce.  
- Z bezpečnostních důvodů můžeme účet dočasně omezit (např. při podezření na zneužití).

---

## 5) Pravidla používání
Buď slušný člověk a jednej v souladu se zákonem. Konkrétně:
- **Smíš** nahrávat fotky a popisy k inzerátům a používat službu obvyklým způsobem.  
- **Nesmíš** porušovat zákony, cizí práva (autorská, osobnostní), šířit spam, malware, pornografii, nenávist či obsah ohrožující bezpečnost.  
- Můžeme **odstranit** obsah porušující pravidla/zákon a **omezit** nebo **zrušit** účet při závažném či opakovaném porušování.

---

## 6) Obsah uživatelů a licence
- **Vlastnictví**: Fotky a texty zůstávají tvoje.  
- **Licence pro provoz**: Uděluješ nám nevýhradní, celosvětovou a bezplatnou licenci tvůj obsah **hostovat, ukládat, kopírovat a zobrazovat** v souvislosti s provozem služby (včetně doručování přes CDN). Tuto licenci můžeš ukončit smazáním obsahu; technické kopie mohou krátce přetrvat v cache.  
- **Veřejnost**: Fotky u inzerátů jsou **veřejně dostupné** v rámci aplikace / přes CDN. Zvaž, co nahráváš.

---

## 7) Infrastruktura a technické zázemí
- **Aplikace**: primárně hostovaná na platformě [Vercel](https://vercel.com/)
- **Databáze**: [Neon (PostgreSQL)](https://neon.tech/)
- **CDN a fotky**: [Bunny.net](https://bunny.net/) (CDN + úložiště)
- **Napovídání adres**: [Geoapify](https://www.geoapify.com/)
- **Platby**: [Stripe](https://stripe.com/)

**Poznámka**  
> Cílíme na Evropu; preferovaným regionem je **Frankfurt (DE)**. Některé části infrastruktury však mohou být dočasně hostované v **jiném regionu v Evropě**; ve výjimečných případech může být část provozu směrována do **USA** (např. při výpadku nebo doručování přes CDN). Tyto situace minimalizujeme a při nejbližší příležitosti vracíme zpracování zpět do EU.

---

## 8) Data účtu a lokality (stručně, bez zásad)
- **Ukládáme pouze**: tvůj **e‑mail** a **heslo** (hesla ukládáme tak, aby je nešlo přečíst (ani námi). Neuchováváme je v čitelné podobě).  
- **Lokalita inzerátu** je zobecněná; přesnou polohu nebereme – cílem je propojit lidi v rámci města/regionu. Přesné domluvy jsou na uživatelích.  
- K doručování obrázků používáme **Bunny.net** (CDN), kde jsou fotky dostupné přes dlouhé, náhodné odkazy (nejde na ně běžně přijít bez přesného odkazu).  
- Podrobná pravidla zpracování osobních údajů řeší samostatné **Zásady ochrany osobních údajů**.

---

## 9) Cookies
Používáme pouze **nezbytné** cookies pro přihlášení a běh aplikace. Tato aplikace **nepoužívá** analytiky třetích stran.

---

## 10) Dostupnost, údržba a změny
- Službu poskytujeme **„tak jak je“**. Může obsahovat chyby, být nedostupná nebo se měnit bez předchozího oznámení.  
- Vyhrazujeme si právo **měnit, pozastavit nebo ukončit** službu nebo její části.

---

## 11) Odpovědnost
- Neodpovídáme za **nepřímé** škody, ušlý zisk, ztrátu dat ani škody způsobené třetími stranami.  
- Za obsah inzerátů odpovídá **uživatel, který je zveřejnil**.  
- Nic z výše uvedeného nevylučuje odpovědnost, kterou podle práva vyloučit nelze.

---

## 12) Zrušení účtu, obsah a zůstatky
Účet můžeš **kdykoli** zrušit. Můžeme zrušit nebo pozastavit účet porušující pravidla či zákon. Některé technické kopie obsahu mohou krátce přetrvat v cache CDN.

**Kredit / zůstatky při zrušení účtu:**  
- Nevyčerpaný **kredit** (viz bod 16) **není vyplácen v penězích**, nepodléhá úročení a **zrušením účtu zaniká** bez náhrady.  
- Výjimkou jsou **případy vyžadované zákonem** nebo **zjevná fakturační chyba** z naší strany, které posoudíme individuálně.

---

## 13) Změny podmínek
Tyto podmínky můžeme měnit. **Podstatné změny** oznámíme v aplikaci nebo e‑mailem. Pokračováním v používání služby bereš změny na vědomí.

---

## 14) Právo a řešení sporů
Tyto podmínky se řídí právem **České republiky**. Spory se budeme snažit řešit smírně; pokud to nepůjde, u příslušného soudu v ČR.

---

## 15) AI a automatizované zpracování
- Služba **neodesílá** tvůj obsah (texty, fotky, metadata) žádným AI službám třetích stran a **nezpracovává** ho pomocí umělé inteligence (včetně modelů strojového učení).  
- Nepoužíváme **profilování** ani **automatizované rozhodování** (žádné „robotické posuzování“), které by vůči tobě mělo právní účinky nebo se tě významně dotýkalo.  
- Pokud by se to v budoucnu změnilo, promítneme to do těchto Podmínek a do Zásad ochrany osobních údajů a vyžádáme si tvůj souhlas, bude‑li to potřeba.

---

## 16) Kredit
- **Co je kredit:** vnitřní bodíky do služby (např. zvýraznění inzerátu), není to bankovní účet ani elektronické peníze
- **Dobití:** po zaplacení je kredit hned k dispozici
- **Platby:** zpracovává [Stripe](https://stripe.com/); údaje o platební kartě u nás neukládáme
- **Vrácení peněz:** kredit nejde vyplatit v penězích, převést na jiný účet ani úročit
- **Odstoupení:** dodání začíná hned, jde o digitální obsah bez nosiče, proto po dobití nemáš 14denní právo na odstoupení u nevyužité části kreditu
- **Změny:** nabídku funkcí a ceny můžeme upravit s předchozím upozorněním v aplikaci
- **Zneužití:** při podvodu nebo porušení podmínek můžeme kredit pozastavit nebo odebrat v nezbytném rozsahu
- **Chyby:** zjevné fakturační chyby opravíme a prostředky vrátíme původním kanálem, pokud to jde, nebo připíšeme náhradní kredit

---


## 17) E‑maily
- Posíláme je jen kvůli důležitým akcím ve službě, jako je registrace, reset hesla, souhrn inzerátu nebo bezpečnostní upozornění
- Neposíláme přímý marketing, newslettery ani obchodní sdělení bez tvého výslovného souhlasu
- Nastavení držíme střídmé, cílem je nespamovat a připomínat se co nejméně
- Tvoji e‑mailovou adresu **neprodáváme ani neposkytujeme** třetím stranám pro jejich vlastní marketing
- Pro doručení e‑mailů můžeme využít důvěryhodného technického poskytovatele (zpracovatele), kterému předáváme jen to, co je nutné k odeslání a který je smluvně vázán mlčenlivostí a bezpečností
- U části upozornění půjde frekvenci omezit nebo je vypnout v nastavení účtu; právní a bezpečnostní zprávy vypnout nejdou

---

### Rychlé shrnutí (neprávně závazné)
- **E‑maily:** jen transakční, bez marketingu
- **Platby:** [Stripe](https://stripe.com/).
- **Alfa**: věci se mohou měnit a mizet.  
- U nás je uložen jen **e‑mail** a **hash hesla**.  
- Fotky jsou doručované přes **Bunny CDN**.  
- **Lokalita inzerátu** je zobecněná.  
- Back‑end běží na **Vercelu + Neon**, obrázky na **Bunny**, adresy napovídá **Geoapify**.  
- **Věk:** 15+ pro používání; **prodej** 18+ (nebo 15–17 se **souhlasem/zastoupením** rodiče).  
- **Kredit:** není e‑money; **nejde vyplatit**, využiješ ho jen uvnitř appky.
